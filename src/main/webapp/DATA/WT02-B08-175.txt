
<DOC>
<DOCNO>WT02-B08-175</DOCNO>
<DOCOLDNO>IA075-000494-B046-4</DOCOLDNO>
<DOCHDR>
http://prizz.vtoy.fi:80/finnfusion/noframe/finnish§.htm 194.215.41.11 19970209034054 text/html 3775
HTTP/1.0 200 Document follows
Date: Sun, 09 Feb 1997 03:41:05 GMT
Server: NCSA/1.5.2
Last-modified: Wed, 04 Dec 1996 11:33:04 GMT
Content-type: text/html
Content-length: 3592
</DOCHDR>
<HTML><HEAD><TITLE>FinFusion</TITLE><META NAME="Hypermedia Oy" CONTENT="MediaTime 1.1"></HEAD><BODY TEXT="#000000" BGCOLOR="#FFFFFF" LINK="#FF0000" VLINK="#800080" ALINK="#0000FF"><P><TABLE WIDTH="560"><TR><TD  valign=top WIDTH=210><BR><BR><BR><BR><BR><BR><A HREF="finnish§.htm">Suomeksi</A><BR><A HREF="news1§.htm">News</A><BR><A HREF="science§.htm">Research</A><BR><A HREF="finance§.htm">Finance</A><BR><A HREF="fusion§.htm">Fusion</A><BR><A HREF="progr§.htm">Programmes</A><BR><A HREF="links§.htm">Links</A><BR><A HREF="main§.htm">Home</A><BR></TD><TD WIDTH=320><BR><BR>	<H2><A NAME="contest"><FONT COLOR="0">Finnfusion-ohjelma ja fuusioenergia </FONT></A></H2><hr><BR><BR><P>Finnfusion-ohjelman tarkoituksena on edistää kotimaisen teollisuuden ja tutkimuslaitosten yhteistyötäfuusioenergiateknologian teollisten sovellusten kehittämiseksi ja tarjoamiseksi.<P>Finnfusion on osakansallista FFUSION-ohjelmaa, joka vastaa tieteellisestä ja teknillisestä tutkimuksesta, jollaSuomi osallistuu Euroopan fuusioenergiaohjelmaan ja kansainväliseen ITER-koereaktorihankkeeseen. ITER-reaktori on noin 50 miljardin markan hanke, jonka rakentaminen suunnitelmien mukaan alkaa vuonna 1998. ITER on maailmanlaajuinen yhteishanke, jossa ovat mukana niin EU, Japani, USA kuin Venäjäkin.<P>Finnfusion-projektin johdosta ja organisoinnista vastaa Prizztech Oy.<p><BR><hr><P>Prizztech OY:n yhteistyökumppaneita projektissa ovat suomalaisen teollisuuden ja tutkimusyhteisöjen lisäksi Tekes, SITRA ja Euroopan atomienergiayhteisö EURATOM. Yhteistyön tavoitteena on suomalaisen teollisuuden ja teknologiakehityksen liittäminen Euroopan fuusio-ohjelmaan.<P>DI Pertti Pale Prizztech Oy:stä toimii EU:n fuusio-ohjelman NET-ryhmässä. NET-ryhmä koordinoi EU:n toimintaa ITER-projektissa. Toimisto on Max Planck Institut für Plasmaphysik -laitoksen yhteydessä lähellä Müncheniä. Teollisuuden markkinointiohjelman Finnfusionin rahoituksesta vastaavat TEKES, EU sekä siihen osallistuvat yritykset.<p><hr><P>Suomessa ei ole fuusioenergian tutkimukseen liittyviä omia laitteistoja, mutta tutkijat ovat yhteistyössä muiden eurooppalaisten laitosten kanssa tehneet kärkitason tutkimusta fuusioreaktiossa tarvittavan plasman kuumennusilmiöiden tutkimuksessa. Tämä on erittäin haasteellinen alue, sillä fuusioreaktiossa polttoaineen lämpötila pitää nostaa yli sadan miljoonan asteen. <P>Suomalaiset tutkijat ovat käytännössä voineet osallistua JET-koelaitteistolla Englannissa tehtyihin fuusiokokeisiin. JET eli Joint European Torus on suorituskyvyltään maailman paras fuusiokoereaktori tällä hetkellä ja se on Euroopan fuusio-ohjelman yhteishanke. EU-jäsenyyden myötä yhteistyö tiivistyi entisestään. <P><hr><P>Tällä hetkellä suomalaista teknologiaa Euroopan fuusio-ohjelmaan ovat tarjoamassa Outokumpu Superconductors Oy, Valtion teknillinen tutkimuskeskus, High Speed Technology Oy, Outokumpu Poricopper Oy, PI-Rauma Oy, Plustech Oy, Teknillinen korkeakoulu, Tampereen teknillinen korkeakoulu, Imatran Voima Oy, Rauma Materials Technology Oy, DIARC Technology Oy ja Hytar Oy. Näiden osaaminen liittyy suprajohteisiin, erikoiskupariin, räjäytysliitosteknologiaan, teleoperointiin, voimalaitosteknologioihin, erikoisteräksiin, timanttipinnoitukseen ja vesihydrauliikkaan.<P><hr> <P>Finnfusion-projektin lisäksi Prizztech Oy:n muita uuteen energiatekniikkaan liittyviä hankkeita. Näitä ovat muun muassa kotimaisen offshore-tuulivoimalaitoksen kehittäminen ja teollisuuden vetyteknologiaprojekti FinnH2.<P><hr>	</TD></TR></TABLE><P></BODY></HTML>
</DOC>